Firebird Database Server 1.5.5
==============================

Questo documento contiene istruzioni per
l'installazione di Firebird 1.5 su piattaforma
Win32. Questa documentazione si riferisce dunque al
solo processo di installazione, e non a Firebird 1.5
in generale.


Indice
------

o Prima di installare
o Installazione su sistemi contenenti Firebird 2.0
o Nuove caratteristiche del programma di installazione
o Funzionalità di installazione obsolete
o Disinstallazione
o Altre informazioni
o Installazione batch da un file di comandi


Prima di installare
-------------------

Si raccomanda di DISINSTALLARE qualunque versione
preesistente di Firebird 1.0, 1.5, 2.0 o InterBase
prima di installare questa versione.


Installazione su sistemi contenenti Firebird 2.0
------------------------------------------------

Il programma di installazione di Firebird 1.5.5
è in grado di rilevare automaticamente se un server
Firebird 2 risulta installato. In questo caso, il
programma vi avvertirà e vi darà la possibilità di
annullare l'installazione. Se si prosegue, il programma
rileverà un'istanza di Firebird Super Server in
esecuzione e si interromperà. Tenete presente, tuttavia,
che il programma non è in grado di rilevare un'istanza
di Firebird Classic, e in quel caso proseguirà. Per
questo motivo, è bene verificare quale tipo di server
si sta usando qualora il programma di installazione
ne rilevi uno.


Nuove caratteristiche del programma di installazione 1.5.4
----------------------------------------------------------

o In caso esista già un file firebird.conf, il
  programma di installazione non lo sovrascriverà ma
  creerà un nuovo file chiamato:

  firebird.conf.default.

  Il file firebird.conf esistente non verrà
  modificato. Questo al fine di garantire il
  mantenimento di eventuali restrizioni di accesso
  dopo un aggiornamento.

o Il programma di installazione è ora disponibile
  anche in Bosniaco, Spagnolo, Italiano, Polacco
  e Russo.
  
  Nota 1 - I nomi delle lingue disponibili sono
  elencati in ordine alfabetico, ciascuno espresso
  nella lingua stessa.
  
  Nota 2 - Non tutti i caratteri saranno sempre visibili.
  Tipicamente, le lingue est-europee non saranno
  utilizzabili da utenti dell'europa occidentale.


Nuove caratteristiche del programma di installazione 1.5.3
----------------------------------------------------------

Il programma di installazione (e SOLO il programma
di installazione, non Firebird, al momento) può
essere eseguito in diverse lingue supplementari, tra
cui l'italiano.


Nuove caratteristiche del programma di installazione 1.5
--------------------------------------------------------

o Questo programma di installazione combina Firebird
  Classic e Firebird Super Server, e consente di scegliere
  quale dei due installare (ma non entrambi allo stesso
  tempo). Per passare da una tipologia all'altra è
  necessario disinstallare e reinstallare.
  
o Le regole per l'installazione della libreria client sono
  notevolmente cambiate. Le nnovità sono dettagliate nel
  file doc/README.Win32LibraryInstallation.txt.
  
  Per via di queste modifiche, il programma di installazione
  effettua un controllo sull'esistenza di una versione
  precedente di Firebird o InterBase.
  
  - Se c'è già installato Firebird 1.5, il programma
    tenterà una sovrascrittura, fermandosi se il server
    è in esecuzione.
    
  - Se c'è un'altra versione di Firebird o InterBase, il
    programma vi avvertirà. Se decidete di proseguire,
    Firebird verrà installato e le sue chiavi di registro
    configurate, ma non ne verrà impostato l'avvio
    automatico come servizio nè come applicazione. Questo
    passaggio andrà fatto manualmente.
    
  - Il programma di installazione accetta un nuovo
    parametro /force sulla riga di comando, che permette
    a chi ne ha un buon motivo di saltare i controlli
    descritti sopra.


Funzionalità di installazione obsolete
--------------------------------------

o Firebird 1.0 usava la chiave di registro
  HKLM\SOFTWARE\FirebirdSQL, che è ora
  obsoleta e verrà eliminata dl programma di
  installazione. Se avete applicazioni che
  fanno affidamento sul contenuto di tale chiave,
  dovrete aggiungerla manualmente (anche se è
  preferibile modificare le applicazioni perché
  usino la nuova chiave).
  
o Le primissime versioni release candidate di
  Firebird 1.5 installavano la libreria client
  fbclient.dll nella cartella di sistema. Questa
  pratica è ora considerata obsoleta. Il programma
  offre un'opzione per installare la libreria client
  nella cartella di sistema, ma vi suggeriamo di
  non adottarla e invece modificare, se necessario,
  le applicazioni perché cerchino la libreria client
  nel percorso corretto.


Disinstallazione
----------------

o Si consiglia di distinstallare il prodotto nel modo
  consueto, tramite il Pannello di Controllo. In
  alternativa, è sufficiente eseguire unins000.exe
  dalla cartella di installazione.

o Se Firebird è in esecuzione come applicazione (e non
  come servizio), si raccomanda di arrestare
  manualmente il server prima di procedere con la
  disinstallazione. Questo è necessario in quanto il
  programma di disinstallazione non è in grado di
  arrestare un'applicazione in esecuzione. Se il
  server è attivo, la disinstallazione si interromperà
  con un errore e sarà necessario ripulire manualmente
  il sistema dai file residui.


Altre informazioni
------------------

  Firebird richiede Winsock 2. Winsock 2 è presente in
  tutte le piattaforme Windows a 32 bit, eccetto
  Windows 95. Il programma di installazione verifica
  la presenza di Winsock 2 e termina con un errore in
  caso di esito negativo. In questo caso si consiglia
  di visitare questo sito:
  
    http://support.microsoft.com/default.aspx?scid=kb;EN-US;q177719

  per maggiori informazioni su come aggiornare
  Winsock.


Installazione batch da un file di comandi
-----------------------------------------

Il programma di installazione può essere eseguito come
parte di un file di comandi. Sono accettati i seguenti
parametri:


/SP-
  Disattiva la richiesta di conferma iniziale.
  
/SILENT, /VERYSILENT
  Quando il programma di installazione lavora in modalità
  silent, mostra soltanto una finestra con il progresso
  dell'installazione. In modalità very silent, nemmeno quella.
  Tutto il resto funziona normalmente; ad esempio, eventuali
  messaggi di errore compaiono come al solito, e anche la
  richiesta iniziale (a meno che non sia stata disattivata
  tramite il parametro /SP-).
  
  Se è richiesto un riavvio del sistema, ed è stato indicato
  il parametro /NORESTART (ved. oltre), il programma di
  installazione chiederà conferma se in modalità silent,
  ma effettuerà il riavvio senza chiedere conferma se in
  modalità very silent.
  
/NORESTART
  Fa in modo che il programma di installazione non causi mai
  un riavvio, nemmeno se necessario.
  
/DIR="percorso"
  Serve ad indicare un percorso di installazione diverso da
  quello predefinito. Occorre indicare un percorso assoluto.
  
/GROUP="nome"
  Serve ad indicare un nome di cartella diverso da quello
  predefinito per il menu Start.
  
/NOICONS
  Fa sì che la voce "Non creare una cartella nel menu
  Avvio/Start" sia inizialmente disattivata.
  
/COMPONENTS="elenco di nomi separati da virgola"
  Per indicare i componenti da installare.
  Si può scegliere tra:
    ServerComponent,
    ServerComponent\SuperServerComponent, 
    ServerComponent\ClassicServerComponent,
    DevAdminComponent e
    ClientComponent

  L'indicazione di questo parametro sulla riga di comando
  implica l'impostazione di una installazione di tipo
  personalizzato. Un'installazione completa richiede
  di combinare più componenti; ad esempio:
  
  /COMPONENTS="ServerComponent, 
               ServerComponent\SuperServerComponent,  
               DevAdminComponent, ClientComponent"

  L'esempio sopra configura una installazione Super Server
  completa.
  
/FORCE
  Impone al programma di installazione di ignorare il
  risultato dei controlli su eventuali installazioni precedenti.
  Il programma tenterà di installare e configurare Firebird
  1.5 come se non ci fosse alcuna versione di Firebird o
  InterBase preesistente sul computer.
  
  Questa modalità può essere utile in caso si abbia
  un'installazione rovinata che non è possibile
  disinstallare. Oppure, può essere un altro modo per
  rovinare installazioni perfettamente funzionanti, a
  scelta.
  
/NOCPL
  Non installa l'applet Firebird nel Pannello di Controllo.
  Questo può essere utile in due casi:
  
  o Spesso installare l'applet richiede il successivo
    riavvio del sistema, cosa che potreste voler evitare.
    
  o Potreste voler usare un applet alternativo.

/NOGDS32
  Disattiva la possibilità di installare una copia della
  libreria client nella cartella di sistema, anche nei casi
  in cui l'analisi preventiva delle precedenti installazioni
  lo ammetta.
  
/COPYFBCLIENT
  Causa la copia della libreria fbclient.dll nella cartella di
  sistema. Questa modalità è consigliata solo nei casi in cui
  ci sia la certezza di lavorare, da questo computer, con
  una sole versione di server Firebird. Nei casi in cui sia
  possibile che le vostre applicazioni debbano accedere a versioni
  diverse di Firebird, è bene non avere la libreria client
  condivisa tra tutte. Maggiori dettagli (solo in inglese):
  
    doc/README.Win32LibraryInstallation.txt
